चन्दावती कि नींद
बहुत थकि गय रहै चन्दावती । खटिया पर पहुड़तै खन नीद आय गय । सब पुरानी बातै सनीमा तना यादि आवै लागीं । तीस साल पहिले ,वहि दिन चन्दावती सकपहिता खातिर बथुई आनय गय रहै । गोहूँ के ख्यातन मा ई साल न मालुम कहाँ ते बथुई फाटि परी रहै । हाल यू कि जो नीके ते निकावा न जाय तौ पूरी गेहूँ कि फसल चौपट हुइ जाय । जाड़े के दिन रहैं । उर्द कि फसल बढ़िया भइ रहै । चन्दावती अपनि लाल चुनरिया ओढ़े हनुमान दादा के ख्यात मा बथुई बिनती रहैं । हनुमान दादा अपने रहट पर कटहर के बिरवा के तरे हउदिया तीर बइठ रहैं । न चन्दावती उनका देखिस न वुइ चन्दावती का । तब चन्दावती जवान रहै सुन्दरी तो रहबै कौन । वहि दिन चन्दावती बथुई बीनै के साथ -अपनी तरंग मा जोर जोर ते -
नदि नारे न जाओ स्याम पइयाँ परी ,
नदि नारे जो जायो तो जइबै कियो
बीच धारै न जाओ स्याम पइयाँ परी ।
बीच धारै जो जायो तो जइबे कियो
वुइ पारै न जाव स्याम पइयाँ परी ।
वुइ पारै जो जायो तो जइबे कियो
सँग सवतिया न लाओ स्याम पइयाँ परी । - यहै गाना गउती रहैं । हनुमान दादा तब हट्टे - कटे पहलवान रहैं । यहि गाना मा न मालुम कउनि बात रहै कि हनुमान दादा चन्दावती ते अपन जिउ हारिगे । जान पहिचान तो पहिलेहे ते रहै । गाँवन मा
