 'तनी हड़काय देव ई तना कामे काजे मा लबर-लबर कीन्हे ते काम न बनी । ' ' लाओ महराज अइपनवारी ले आये हन । ' नाऊ क्यार रोल करै वाली मेहेरुआ कहेसि । ' चूतिया सारे , अतनी देर हुइगै । दुआरेकचार कब होई ? '' समधी सरकार , अब कामे काजे म देर सबेर तो हुइ जाति है , माफ कौन जाय ।  बसि अइपनवारी जाय वैसी म्याना तयार है । कहार इन्तिजार कइ रहे हैं । मिसिर महराज पूछेनि है कि नास्ता पानी ठीक हुइगा कउनिव कमी तो नही रही । ‘ अरे तुम्हार मिसिर महराज बहुत ढ़ील हैं । हनुमान दादा नाराज हैं । कहि देव , भाँग ठंडाई क्यार कउनौ इंतजाम नही कीन्हेनि । बँभनन कि बरात म भाँगौ न होय तो का स्वागत भा । ठीक है दादा ,अबहिनै कहे देइति है । ' नउआ अइपनवारी लैकै चला गवा । फिरि बूढ़ा पंडिताइन ,पंडित जी का रोल निभाय रही रहैं तो उइ आगे बढिकै कहेनि  ' हनुमान दादा , बोलावो सिवपरसाद का,अब दुगाँ जनेउ कइ दीन जाय । याक बिटेवा जउनि सिवपरसाद क्यार रोल कीन्हेसि रहै वा आगे आय गय । पूछेसि 'पंडित दादा पहिले यू तो बताओ कि दुर्गा जनेउ काहे होति है । ' सबै मेहेरुआ तारी बजावै लागीं । हाँ , बताओ पंडित जी यू तो हमहू नही जनिति , तो पंडिताइन बतायेनि ' बियाहे ते पहिले जब लरिका क्यार जनेउ होति है तौ वहिका तीनि लर वाला एकु जनेउ पहिरावा जाति है ।  उइ तीनि लरन क मतलब है कि माता , पिता औ गुरु का जीवन भरि आदर कीन्हेव , हमेसा उनकी कर्जु चुकावै  क ध्यान राख्यो । वहे तना जब बिहाव होति है तो लरिका का जनेव कि जोड़ी पहिरायी जाति है । जीका मतलब है कि लरिका अपनी दुलहिन के माता , पिता औ गुरु का आदर करै बदि तयार है । वहु जीवन भरि अपने माता , पिता , गुरु कि तना कन्या के माता , पिता औ गुरु क्यार सनमान करी । जोड़ी देखि कै दुरिही ते पता चल जाति है कि लरिका सादी सुदा है । जनेव कन्यौ क्यार होति है । ऊ लड़की वाले पंडित करति है । यहि बदि यहिका दुर्गा जनेउ कहा जाति है । ' वाह पडित जी तुम तौ सब संका मिटाय दीन्हेव । निभाओं रसम । ' यहि नकटौरा मा बीच बीच मा खुब हँसी मजाक चलति रहा । धीरे धीरे दुआरेकचार कि तयारी होय लागि । चारि जवान मेहेक्आ म्याना उठावै क्यार नाटक करै लागीं । सिवपरसाद बनी बिटेवा बीच मा चलै लागि ।  जइसे बरतिहन पर
