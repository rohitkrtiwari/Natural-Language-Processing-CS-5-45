‘जी साहेब।'खेलु बिगरति देखिकै थानेदार पहिले सिवपरसाद क फोन कीन्हेसि,सब हाल बतायेसि फिर कहेसि'अब हम कुछ न कइ पइबै जौन तुमरी समझिम आवै तीन करौ।'सिवपरसाद चुपाय रहा'तो अब का कीन जाय?''अब हम तुमका गिरफ्तार करबै झूठी सिकाइति दर्ज करावै के जुर्ममा'‘यू का कहति हौ थानेदार साहेब?”‘हम ठीक कहित है। दस की दुइ गड्डी पहुँचाय जाओ तो कुछ दिमाग चलै'‘घंटा भरेम पहुँचि जायी साहेब लेकिन या गिरफ्तारी वाली बात न करौ'‘चन्दावती क छोड़ि रहेन है अब तुम चहौ तो ससुरी क रस्ते मा कहूँ लुढ़काय देव। पचास बिगहा खेती बचावैक सबसे बढ़िया यहै तरकीब है। केस तो हमहेक देखना है बसि एक लाख हमरी सलाह कि फीस ध्यान राखेव। अबहीं बीस भेजवाओ।”'ठीक है साहेब'थानेदार पत्रकार रामबरन क फोन करवायके बोलवाय लीन्हेसि। थाने के बाहेर अब तीस चालिस जने कि भीड़ अकट्ठा हुइगै रहै। थानेदार रामबरन ते कहेसि'दादा तुमरे अखबार कि खबरि ते बहुत हंगाम हुइगा मंत्री जी का फोन आवा रहै कि तुरंत चन्दावती क निजी जमानति पर छोड़ि दीन जाय।'‘यहै तो हमहू कहित रहै मुला काल्हि तुमरी समझिम नहीं आवा'‘चलौ अब चन्दावती क लइ जाव'‘अब चन्दावती औ सिवपरसाद क्यार समझौता करवाय देव-कि अब इनका कउनिव परेसानी न होय।'‘ठीक है आप इनका लइ जाव हम संझा तके दौलतिपुर आय जाबै। हुवाँ आमने सामने फैसला हुइ जायी। चन्दावती जी हमका माफ करौ हम आपका नहीं जानित रहै। बसि अब पुलिस तुमरे साथ है।''हमार देबी दल हमरे साथ है,भइया रामबरन आये हैं,ई हमरे साथ हैं। तुमका जउनु करैक होय तउनु करौ। जब याक दाँय थाने आय गयेन तो अब सबु डेरु निकरि गवा। अब तो बेवा के हक कि लड़ाई है।'चन्दावती थाने ते बाहेर निकरी तो कुंता वहिका लपटाय लीन्हेनि। सब गाँव जवारि वाले हनुमान दादा जिन्दाबाद,चन्दावती जिन्दाबाद औ देबी दल जिन्दाबाद के नारा लगावै लाग। सब गनीमियाँ के टक्टर पर सवार हुइगे। सब जने पत्रकार