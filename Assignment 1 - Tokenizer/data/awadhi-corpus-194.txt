औरत
लालिमा की रोवत-रोवत हिचकी बंधि गई रहैं।
सूखे होंठन पर जइसे रेगिस्तान लहराय लगा होय।
लाल किनारी केरी छपी सूती धोती उन आंखिन केर भयानक सन्नाटा नाय छिपाय पाय रही रहै। अांगन मा लोगन केरी भीड़ लाग रहै। सामने जमीन पर सुफेद कपड़े मां ढ़का वहिके पति केरा शव रखा रहै। लालिमा केरे पति महेसर शर्मा सेलटैक्स दफ्तर मां बड़े बाबू रहै। दफ्तर से आवत समय उनके स्कूटर का कौनिउ गाड़ी पीछे से टक्कर मारि दिहिस। स्कूटर सड़क किनारे लौटि गवा। सड़क केरा निर्माण कार्य चलि रहा रहै। किनारे बड़े-बड़े पत्थरन केरा ढेर लाग रहै। महेसुर बाबू वहे ढेर पर जाइके गिरे। समाज केरा चलन है कि गिरे भये का उठावै के लिए कोई नाय रुकत है। खून मां बूड़े महेसुर बाबू हुवैं दम तोड़ि दिहिन। छोटे शहर मां खबरैं बड़ी तेजी से फैलती हैं।