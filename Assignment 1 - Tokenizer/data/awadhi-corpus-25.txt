दीन्हेव?‘नाही साहेब!हम तो सुबेरे ते हिंयैं तैनात हन। दुइ सिपाही लगातार गस्त पर रहैं।'‘तौ का फायदा भवा? तुमरे सामने दुइ बुकावाली बहिन चन्दावती औ कुंता फूफू कि हत्या कइकै निकरि गयीं औ तुम उनका भागै मा मदति कीन्हेव?'‘नाहीं साहेब,' ‘एस.पी.साहेब,हमका सही रिपोट एक घण्टा मा मिलजाय। ई थानेदार का अबकी सस्पेंड करौ,औ जो मुल्जिम हैं उनकी गिरफ्तारी संझा तके हुइ जायका चही। चलौ मौके पर हमका लै चलौ'परधान रामफल मंतरी जी का कुंता फूफू के घर लइगे। उनके साथ रामबरन औ गाँव के सब खास मनई मौके पर पहुँचि गे रहैं। हुआँ देबीदल की सबै मेहेरूआ अकट्ठा रहैं। सब चिल्लीतराप मचा रहै। कुंता कि दुकान के बगल वाले कमरा मा चन्दावती औ कुंता फूफू दुनहू कि हत्या भै रहै। पूरे कमरा मा खून भरा रहै। दुइ पुलिसवाले कमरे के सामने तैनात रहैं। कमरे मा याक कुर्सी खिड़की के साथ बँधी रहै। वहि कुर्सी पर रस्सी लपेटी रहै। टी.बी.वाले बड़ी बारीकी ते याक-याक चीज कि फोटू खैचति रहे। निरहू जी पूछेनि-‘यहि रस्सी ते किहिका बाँधा गवा रहै?'‘साहेब यहि रस्सी ते याक मेहेरुआ बँधी रहै वहिका नाव रधिया है।”‘वा कहाँ है?”‘वहिका गिरफ्तार कै लीन है'‘ठीक है औ जो दूसरि पार्टी है,?’‘चन्दावती के देवर छोटकउनू औ उनका लरिकवा सिवपरसाद का गिरफ्तार कै लीन हैं। सबते पूँछताछ कीन जायी?‘परधान जी यू का सब हुइ रहा है तुमरे गाँव मा?'...रामफल चुप्पे ठाढ़ रहे। रामबरन आगे बढ़िकै अपने कैमरा ते आठ दस फीटू खैंचि लीन्हेनि।'तुम्हार का परिचय है?'निरहू पूछेनि।'हमार नाव है ठाकुर रामबरन,हम पत्रकार हन।'‘का तुमही पहिले खबरि बनाये रहौ?'‘हाँ मंत्री जी हमहे वा खबरि बनाये रहन,मंतरी जी इजाजति होय तौ हम कुछ कहना चहित है?”'आओ तनी हमरे साथ याक वार आओ।