गा। अचानक हुवां चारि अलौकिक मेहरुवा प्रगट भईं। अइस लागति रहै मानौ आकास सेने उतरी होंय। राजकुमार जामुन केरी आड़ सेने हुवां देखे लाग। पियरी रेसमी धोती उतारि कै वै अस्नान करै लागीं। राजकुमार उनकै धोती उठाइके भाग खड़ा भा। मेहरुवा वहिका पीछा करति करति हंसिया दादी केरे पास पहुंची गई। हंसिया दादी राजकुमार का छिपाय दिहिन। बहुत मिन्नत करै परि उनका कपड़ा दिवाय दिहिन और राजकुमार से चारिउ राजकुमारिन केरा बियाहु कराय दिहिन। वै इन्द्र केरी राजकुमारी रहैं। उनका जादू टोना सबै कुछ मालूम। एक राज बना महल बना और सब सुख से वहिमा रहैं लागे। उधर जौ राजकुमार कै बाप रहै,वहिका राजपाट छिनिगा और घर भर दर दर कै भिखारी होइगे। घूमत-घूमत एक दिन राजकुमार केरे राज्य मां पहुंचे। राजकुमार उनका पहिचानिसि और आदर मान सेने महल मां रक्खिसि। अपनी अम्मा से ऊ बताइसि रहै के जउन पियरी रेसमी धोती है उनका हमरी रानिन का कबहूं न दीन्हेव। एक दिन राजकुमार शिकार पर गवा रहै। वहिकी रानी बुढ़िया का बकाय बुकूय कै अपनी धोती पांय गई,और,उनका पहिरि कै लोप हुई गईं। उनके लोप होते खन राजपाट सब बिलाय गा और हुवां जंगलै-जंगल देखाय परै लागा। राजकुमार समझि गा। बड़ी मुश्किल से वउ सबका ढूंढ़ि कै इकट्ठा किहिस और आपन दिन काटै। लागा। वहिकी चंचल मेहरुवा थोरे दिन इन्द्रपुरी मां रहीं,फिरि उनका राजकुमार कै याद सतावै लागी। वै फिरि धरती पर उतरी और राजकुमर का ढूंढ़िन। इन्द्र कै बिटियां कहिन-चलि के हमरे पिता से मिली उनकी अनुमति सेने तुम फिर हमका पाय सकत हौ।
-ठीक है। हम चलिबा।
वै राजकुमार का मछली बनाइन और पानी केरे बासन मां रखिकै अपने साथ इन्द्रलोक ले गई। हुवां पहुंचि कै ऊका फिरि से आदमी बनाय दिहिन। हुवां सब वहिका देखिकै चकित रहिगे। इन्द्र जब वहि का किस्सा जानिन तौ हंसिकै कहिन तुमका चार परिक्षा देइक परि है। तय्यार हौ?
-हाँ।
-ठीक।
इन्द्र बहुत बड़े मैदान मां टोकरी भर तिल बिखेर दीन्हिन और एक पहर मां यकट्ठा करै कहिन।
राजकुमार पहिले घबड़ाना। फिरि चींटिन का यादि करिस। चींटी दल कै दल आय कै तिल याकै पहर मां इकट्ठा कै दीन्हिन। एक मेहरुवा राजकुमार का वापिस मिलिगे। फिर इन्द्र अपनी अंगूठी एक कुआं मां फेंकि दिहिन और निकारैक कहिन। राजकुमार मेंढ़का का याद किहिसा और अंगूठी पाईंगा। दूसर मेहरुवा वापस