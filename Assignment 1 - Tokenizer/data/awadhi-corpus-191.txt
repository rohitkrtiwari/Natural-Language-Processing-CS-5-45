हम कुछ झुंझलाय के बोलेन।
-ऊ,मास्टर साहेब,बुढ़वा मरिगा।
कक्षा मां जइ से बम विस्फोट होयगा होय। हम भौंचक्के रहिगेन।
-मरिगा। कइसे मरिगा?
-ऊ मास्टर साहब। भूख से मरिगा। गांव केरे लोग कहत हैं कि तीन दिन से भूखा रहै बुढ़वा।
हमका धराबरा कुछ सुझाय नाय परि रहा रहै। कानन मां सींटी अइसी बजै लागी रहैं। अगर हम वै दिन वहिका कुछ दै देतेन तौ ऊ मरता नाय। हम मन ही मन अपने का धिक्कार रहे रहन कि सोर सराबा सुनि कै हम हू सड़क पर निकरि आयेन। देखेन कि एक जलूस जात रहै। वहिमा नारा लागि रहे रहै-ई सरकार निकम्मी है। ई सरकार बदलनी है।
हम एक जने से पूछेन-भइया यू का होय रहा है?
-देखत नाय हौ? जलूस निकरि रहा है। गांव मां एक बुढ़वा भूख से मरिगा है। ई सबै जन डी.एम. का ज्ञापन देय जाय रहे हैं। हमरे कानन मां गूंजै लगा-Men are born and remain free and equal in rights.Law is the expression of general will. All citizens have the rights to take part personally or by their representatives in its formation.No man can be accused, arrested or detained except in the chased determined by the law and according to the forms it has preScribed.( आदमी अधिकारन के मामले मां जनम से स्वतंत्र और समान होत है। कानून आम आदमी केरी इच्छा केर अभिव्यक्ति है। सबै नागरिक निजी तौर पर या अपने प्रतिनिधि के जरिये ईमा भाग लेय के अधिकारी हैं। कोई आदमी तब तक दोषी नाय करार होय सकत है,ना बंदी बनावा जाय सकत है,ना हिरासत मां लिया जाय सकत है,जब तक वौ कानून केरा उल्लंघन ना करै।)
का गरीबन का ई सब हमरे देस मां सुलभ है,का है उनके अधिकार? का कीड़ा मकोड़ा की तरह भूख से मरि रहे इन इन्सानन का आदमियत का दर्जा हासिल है? अगर नाय तौ कौन है ऊ जो इनका उससे वंचित किये है। हमरे कानन मां कोई फिर सुनाय रहा रहै