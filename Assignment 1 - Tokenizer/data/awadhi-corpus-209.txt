फूसी
इन्सपेक्टर राम सजीवन पांड़े केरी जिनगी मां अइसा केस कबहूं नाय आवा रहै। ई उत्तर प्रदेश केरा बहुत पिछड़ा इलाका रहैं जहां शिक्षा केरी किरनें बहुत कम पहुंची रहैं। कइयौ कोस केरी दूरी पर इक्का दुक्का प्रायमरी इस्कूल खुले रहैं। जहालत केरी हद्द रहै। आदमी औरतें आपस मां लड़ैं, गारीगलौज करैं। लड़का बच्चा ऐधर उधर मारे-मारे बौड़ियांय। गरीबी अतनी रहै, जेतनी वित्तमंत्री चिदम्बरम केरे दिमाग मां रहत है। पेट भर खाना मुश्किल रहै। अइसे मां लड़िका बच्चेन केरी उच्च शिक्षा केर ख्वाब तौ बड़े-बड़े आदमी देखि सकत रहैं। कम से कम गरीब आदमी केरी ई औकात नाय रहै। लड़का लड़की मां उतनै लिंग भदे रहै जेतना देस केरे बाकी हिस्सेन मा। लड़की पैदा भई घर का काम करै के लिए अउर लड़िका बाहेर जाय के चाहे पढ़ैंलिखैं चाहे नौकरी-चाकरी करैं।