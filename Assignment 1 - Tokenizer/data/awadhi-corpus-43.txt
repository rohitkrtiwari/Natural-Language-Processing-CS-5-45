निरहू क्यार आगमन
कइयो गाड़िन क्यार काफिला रहै । तीमा याक चमचमाति भई उजलि अम्बस्डर कार जीके ऊपर लालबत्ती नाचति रहै । वहिमा पछिली सीट पर मंत्री जी बैठ रहैं । मंत्री निरहू जी केरे काफिले मा तीनि कारै रहैं ,याक कार मा पुलिस वाले भरी बन्दूखै लीन्हे सवार रहैं , याक दुसरी कार मा कुछ और नेता रहैं । सब कारै याकै इस्पीड ते गनगनाति भई यकदम सही ठेकाने पर पहुँचि गई रहैं । जहाँ मंच बनावा गवा रहै हुआ लउडिस्पीकर अबहिनौ बाजति रहै । मंत्री जी ते पहिले उनके सिपहसालार उतरे अर्दली उतरि के लपकि के उनकी कार क्यार दरवाजा खोलेसि । मंत्री जी मंच कि तरफ बढ़िगे । उनका देखि कै अब लउडिस्पीकर बन्द हुइ गवा रहै । दरोगा आगे आवा उनका सलामी दीन्हेसि औ फिरि परधान रामफल अगे बढ़े उनके साथ पत्रकार रामबरन आगे आये । रामफल का मंत्री जी पहिले ते जानति रहैं । टी.बी.वाले पत्रकार निरहू कि खबरि खातिर उनके साथै रहैं । वुइ अपन कैमरा चालू कै दीन्हेनि रहै । मंत्री जी पूछेनि -‘ कही परधान जी का हाल है ?'
 ‘ का बतायी साहेब हिंया बड़ा अनरथ हुइ गवा ? ’
 ' का भवा ? ”
 ‘ साहेब ,अबहीं दसमिनट भये चन्दावती केरि हत्या हुइगै ’
 ‘ का कहति हो ? परधान जी ? ”
 ‘ हाँ साहेब जी पता नहीं कहाँ ते दुइ मुसलमन्नी बुक ओढ़िके आयी औ कुंता के घर मा घुसिकै कुंता औ चन्दावती दुनहू केरि गरदन काटि के रफूचक्कर हुइ गयीं '
 ‘ यू सब का सुनि रहेन है दरोगा साहेब ? आखिर तुम अपनि चाल चलि
