मां पहुंचा। हुवां सेरन केरि दहाड़ि,हाथिन कै चिंग्घाड और सोरिन केरि घुरघुर्र कै अलावा और कौनिव आवाज नाय रहै। वउ एक पेड़े परि चढ़ि कै बैठिगा। हुवां राति काटिस। भोरहे खाले उतरि कै तलैया मइहां अस्नान किहिस और आपनि कुल देवी से आपनि रच्छा करैक लिये प्रार्थना किहिस। वहिके बाद जब ऊ जंगल लगां घूमत रहै तउ वहिकी नजर एक साँप पर परी। सांप एक मेंढ़का कै लीलै जात रहै। राजकुमार वहिका डंडा सेने खेद दिहिस। मेंढ़का कै प्रान बचिगे। आश्चर्य। मेंढका मानव सुर मां बोला-कबौ जरूरति परै तौ हमका याद कीन्हेव।
और वउ पानिम कूदि कै गायब होयगा। एक घडियाल मुरदा अस परा रहै वहिका पानिव डारिस। एक भंभीरी कीड़ा का बचाइस। चींटिन का दाना डारिस। फिर राजकुमार आपनि अम्मा कै दी भई पोटरी मइसे थोरा भात खाइसि। वहिके बाद इधर-उधर डोलत रहा। अंधेर होइगा। दूर एक दिया जरत दिखाय परा।
थोरी देर चलैक बाद एक झोपड़ी देखाय परी। राजकुमार आवाज दिहिस-कोउ है?
थोड़ी देर मां एक बुढ़ेवा अन्दर सेने निकरी। वउ कहिसि-आउ बेटा। थके लागत हौ। हाथ मुंह धोय लव कछु खाय पी लेव,पाछे विसराम करउ। राजकुमार पूछिस-अम्मा। तुम को आउ। हियां कइसे आइव। ई भयानक जंगल मां तुमका डर नाय लागत?
बुढ़िया हंसी-हमार नाम हंसिया दादी है। हम एक महान रिषी केरी पुत्री हन। हमरे पिता बड़े तपस्वी रहैं,पर एक दिन हमरी अम्मा के पाछे परिगे। वउ बहुत समझाइन उनकी तपस्या कै वास्ता दिहिन। लेकिन माया मोह मा अंधरे रिसी का कुछ दिखाय नाय परा। तब हमार जन्म भा। हम इतने कुरुप पैदा भयेन के लोग हमका देख डेराय जात रहै। हमरे जनम के कुछै दिन बाद हमरे माता-पिता नाय रहे। अपनी तपस्या से कुछ सिद्धि हमहूं पाये हन। हम हियां जंगलन मां रहिके पूजा पाठ मा ध्यान लगाइत है। खैर छोडौ। आराम करौ जाय।
राजकुमार वहिके साथै रहै लाग। वह बुढ़िया केरी ग़ाई चरावै जात रहा और वहि पर केवल याकै बंदिस रहै के कबहूं उत्तर ना जायेव। एक दिन राजकुमर अपन उत्सुकता नाय रोकि पाइसि और सोचिसि के चलिकै देखेक चाही कि उत्तर मां का है जो हसिया दादी उधर जायक मन करती हैं। वउ अपन गाइन केर झुँड लइकै उत्तरै चलि दिहिस। और देखति का है-बड़ा अनूठा दृश्य। स्फटिक केरी सीढ़ी सोनेक ईटन से बना हौज वहिमा लाल,हरियर,पीली मछरी पैरि रहीं।
हौज केरे पासै मां एक जामुन केरा बिरवा रहै। राजकुमार वहिकी छाहीं मां बैठि