रजाना ,मीरा ,परसादी ,गनीमियाँ परधान रामफल सबके बयान लै लीन गे हैं । अबही छानबीन जारी है । सिवपरसाद कि छति पर दुनहू बुर्का मिलि गे हैं । बाकी काल्हि तक सब किस्सा साफ हुइ जायी । गाँव के जादातर मनई मेहेरुआ सब यहै कहति है कि यू काम सिवपरसाद औ छोटकउनू करवायेनि है । अब मंत्री जी खुदै माइक पकरि लीन्हेनि रहै बोले - ' हम तों हिंया चन्दावती ते मिलै खातिर आये रहन लेकिन हमरी किस्मति मा उनते मुलाकाति न लिखी रहै । सुना है कि चन्दावती जी बहुत बहादुर रहैं । ई सब जो देबीदल वाली बहिनी बैठी हैं ,इनका राह देखावै वाली चन्दावती औ कुंता फूफू दुनहू सच्चाई के रस्ते पर चलति भये कुबनि हुइ गयीं । अदमी के नांव जो जमीन जादाति होति है तीपर वहिकी मेहेरुआ क्यार हक होति है । चन्दावती का जतना घर ते बाहेर कीन गवा औ फिर उनपर तीन हमले करवाये गे यहिते साफ हुइगा है कि उनके खिलाफ बड़ी साजिस रहै । पुलिस अपन काम कै रही है । याक बात यहौ जानि लेव कि जौन अबहीं पकरे गये हैं उनके अलावा दौलतिपुर क्यार हर एक आदमी सजा क्यार हकदार है काहे ते अपने मुँह पेटे केरि लड़ाई बरसन ते अकेले लड़ती आँय केहुके सामने कबहूँ झुकी नहीं , चन्दावती जीका बचपने ते सीता क्यार रोल मिला कि चहै राम घर ते बाहेर निकारि दे चहै औ रावन उठाय लै जाय वा बहादुरी ते सब विपति मा अपन फर्ज निभावति रहीं । आज ऎसी  बहादुर मेहेरुअन कि हत्या करवायी गइ है ।  यु सब हमका हिंया आये के बादि पता चला । बसि यू जानि लेव कि वुइ दुनहू मरी नहीं  अमर हुइ गयीं । देबीदल की बाहिनिन ते हम वादा करति है कि ई गाँव मा उनकी यदि हुइ जाय तो फिर आगे जौनु कु कुंता फूफू जी आजादी ते अपने मुँह पेटे केरि लड़ाई बरसन ते अकेले लड़ती ऑय केहूके सामने कबहूँ झुकी नहीं , औ चन्दावती जीका बचपने ते सीता क्यार रोल मिला कि चहै राम घर ते बाहेर निकारि दे चहै रावन उठाय लै जाय वा बहादुरी ते सब विपति मा अपन फर्ज निभावतेि रहीं । आज ऐसी दुइ देबिन कि हत्या करवायी गइ है । यू सब हमका हिंया आये के बादि पता चला । बसि यू जानि लेव कि वुइ दुनहू मरी नहीं अमर हुइ गयी हैं । देबीदल की बहिनिन ते हम वादा करित है कि ई गाँव मा उनकी यादि का अमर बनाये रहा जायी । अब ईबेरिया जादा कुछ कहै कि जरूरति नहीं है ,पहिले इनकी किरिया हुइ जाय तो फिर आगे जौनु कुछ बाकी होई तो कानून अपने हिसाब ते काम करी । हम ई चन्दावती जी के देबीदल के साथ हन । जब कोई जरूरति होय हप्ते सीधे फोन पर बात कै लेव । अबहीं हम जाइति है । लेकिन यू वादा कीन्हे जाइति है कि जौन चन्दावती औ कुंता फूफू ई गाँव कि मेहेरुअन खातिर कीन चहती रहैं वह सब कीन जायी । पी.ए.साहेब देबीदल की सब माँगे नोट करौ । '
मीरा देबीदल की सब माँगे उनका लिखवाय दिहिस -
 1 .चन्दावती औ कुंता फूफू के हत्यारेन का कड़ी सजा दीन जाय । 2 .चन्दावती के कमरे पर देबीदल क्यार दफ्तर बनावा जाय ।  8 .उनकी जमीन पर चन्दावती महिला बिद्यालय ख्वाला जाय ।  4 .हनुमान दादा के नाम ते जौन अखाड़ा है वहिकी
