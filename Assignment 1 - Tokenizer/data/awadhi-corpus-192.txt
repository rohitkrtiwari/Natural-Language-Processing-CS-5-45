दलित
हम अखबार मां एक बड़े दलित साहित्यकार केरा इन्टरव्यू पढ़ि रहे हन। ऊ उवाचे हैं कि सवर्ण लोगन का दलितन पर लिखै का कौनौ अधिकार नाय है। ऊ अपनी दुनिया मां खुस रहै बस। आगे ब्राहमण वर्ग पर गारिन की बौछार रहै। अब हम का कही? हम तौ ब्राहमणै कुल मां पैदा भयेन। ब्राह्मण कुल की कन्या तौ जनम से दोयम दर्जे की नागरिक है। ऊ के तौ कौनौ अधिकारै नाय होत हैं। हम से तौ सुरसतिया कहारिन की बिटिया जादा स्वतंत्र रहै,चाहे जहां मुँह उठाय के चली जाए। हमका तौ घर से निकरै के तमाम कारण बतावैक परत रहैं और कोई जरूरी नाय रहै कि परमीसन मिले जाए। पितृसत्तात्मक परिवार मां पहली लड़ाई हम शिक्षा के लिए लड़ेन और दूसरी आजीविका के लिए। हमरे पुरिखन का यौ विचार रहै कि लड़की रामायण बांचि ले और चिट्ठी-पत्री लिखि ले और ओका जरूरतै का है पढ़ै-लिखै की। नौकरी करना तौ कल्पना से बाहर रहै।