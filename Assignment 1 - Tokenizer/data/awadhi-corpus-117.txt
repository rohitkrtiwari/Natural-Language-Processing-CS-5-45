......That they are endowed by their creation with certain unalienable righds that among these are life,liberty and the pursuit of happiness......
......But when a long train of abuses and uswepations,pursuing invariably the Same object, evinces a design to reduce them under absolute despoticism.It is their right,it is their duty to throw of Such government and to provide new guards for their Safety..(आदमी का अपने रचयिता ईश्वर से जीवन,स्वतंत्रता और खुशी केरा अधिकार मिला है।......लेकिन जब दुरुपयोग और छीनाझपटी केरा लम्बा सिलसिला चलै लागत है और तानाशाही पैदा होय लागत है तो ई जनता केरा अधिकर है कि अइसी सरकार का उखाड़ि फेकै और अपनी सुरक्षा-संरक्षा के लिए नये रक्षक रखै।)
जलूस नारे लगावत बढ़ि रहा रहै-ई सरकार निकम्मी है। ई सरकार बदलनी है। कुछ लोग नारा लिखी तख्ती भी हाथ मां लिहे घूम रहे रहैं। उन पर बढ़िया-बढ़िया रंगीन नारे लिखे रहैं-गरीबन पर जुल्म बन्द करो। भूख से मरने वाले हिन्दुस्तानी कौन हैं? गरीबी हटाओ। हमरे दिमाग मां फिर सन सन होय लगी। कहां हैं महात्मा गांधी? यहै आजाद भारत है आपन। जहां गरीब भूख से तड़प-तड़प कै मरि जात हैं और नेता के घर कीमती व्हिस्की की नई-नई चमचमात बोतलें खुलती हैं। आखिर ई इतने सरे अफसर का करत हैं के अपने-अपने आलीशान बंगलेन मां बैठ के रंगीन टेलीविजन का आनन्द भारतीय करदाता के पैसेन से उठाय रहे हैं। इनका खबर है कि कितने परिवार हैं,जिनका एकै टाइम चूल्हा जलत है? जहां पेट की भूख मिटावै के लिये जवान लड़की जिस्म का सौदा करै लागत है? का ई नेता अफसर गठजोड़ ई भारत देस का लील जाई,जेहिके लिए जयशंकर प्रसाद लिखिगे-अरुण यह मधुमय देश हमारा। जहां पहुंच अनजान क्षितिज को मिलता एक किनारा। कहाँ है निराला,मुक्तिबोध? कहां हैं नई कहानी के पुरोधा व्यंग्यकार,चित्रकार,कोई है? हमरे ई देश का नंगापन ढ़क पावै-कोई कलम मां है। इतनी ताकत? नारा बदस्तूर लगि रहे हैं। हमार मन वितृष्णा से भरिगा। एक गरीब जान से गवा। वहिमौ इनका आपन राजनीति चमकावै केर बहाना मिलिगा। जुलूस नारे लगावत आगे चला गा।
