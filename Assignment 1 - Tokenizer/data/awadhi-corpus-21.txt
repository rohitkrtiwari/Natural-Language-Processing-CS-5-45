‘ काहे ? ” 'तुमहे सोचि लेव बिना पैसा लीन्हे कोई तुमारि मदति सेंतिमेति काहे करी ? , माफ कीन्हेव दादा ,का तुम जरूरतमन्द केरि सेंतिमेति मदति करति हो ? ” ‘ सब जानिति हैं ... लेकिन ऊ हमते पैसा न लेई ''दादा,हुकुम करौ तो हम पैसा लइकै पत्रकार तीर चले जायी ? तुमारि बिरादरी कि सरम बनी रही आै कामौ हुइ जायी ... रामबरन भैया,सुमेरपुर के सब पत्रकारन के गुरू हैं , वुइ जौन कहि द्याहैं वहै खबरि सब अखबार औ टी.बी.वाले बनइहैं । खबरि छपि जायेकि बादि कुछौ न हुइ पायी ,कहूँ तुमारौ नांव जो रपोट मा आय गवा तो बहुत मुस्किल हुइ जायी । ' ‘ ठीक कहति हौ,लेकिन सुना है रामबरन इमानदार मनई है । ' ‘ पता नहीं , हम कब कहित है कि ऊ बैमान है ।  बसि ई बेरिया खबरि ते अपन नांव निकरवाय लेव कहूँ टी .बी वालेन के सामने तुमार नाव आय जातै तो सब बिलाय जातै । नहोय तो दरोगा मूंगाराम ते बात करौ । वहौ पत्रकारन ते लेन देन करति होई । वहिके साथै रामबरन तीर जल्दी ते जल्दी पहुचैक होई ' ‘ ठीक है मिलाओ फोन दरोगा का  ’ दरोगा मूँगाराम बहुत निरास हुइगे रहै ।  उनका तवादला बिल्कुल तय हुइगा रहै । रामफल क्यार फोन गवा'हलो,दरोगा साहेब , हम परधान दौलतिपुर ते ' ‘ हाँ बताओ अब का रहिगा है ? हमका तो मरवायेहे दीन्हेंव । ' ‘ अबहीं आखिरी कोसिस कै लेव । ' ‘ कैसि कोसिस ? ” ‘ अरे अबही अखबार मा कोई खबरि नहीं छपी है । ' ‘ सुमेरपुर मा तो सब वहै तुमरी बिरादरी क्यार ऊ गड़िहा रामबरन खबरि बनायी ' ‘ वहेक तो सँभारना है ? हम अबहीं आय रहेन है । कुछ पैसे क्यार इंतिजाम करौ , जादा नही तो याक दस की गडॖडी तो चही । वहिते कहा जायी तो कुछ लीपापोती कै दे खबरि हमरे खिलाफ न होय बसि । हम आइति है । ' रामफल पाँच हजार यानी दस हरे गाँधी लइकै तुरंतै सकटू के साथ मोटरसाइकिल ते सुमेरपुर निकरि लीन्हेनि । रामफल औ सकटू दुनहू फटाफट सुमेरपुर थाने पहुँचिगे । मूंगाराम निढाल बैठ
