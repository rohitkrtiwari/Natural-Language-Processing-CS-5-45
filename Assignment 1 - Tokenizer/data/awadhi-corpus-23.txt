' अम्मा काल्हि तेरही रहै ,आजु यू सब-हमरे लिए हुकुम करौ।'‘भइया,तुम हमरे खातिर आयेव यहै हमरे लिए बहुत है ,या हमारि-माने मेहेरुअन के हक कि लड़ाई है -यू द्याखौ देबी दल उमड़ि रहा है । अब हमका चिंता नहीं है ,कउनिव जरुरति होई तो फोन कै द्याबै ।' ‘आप कहौ तो सिवपरसाद ते बात करी’‘कोई फायदा नहीं है,या लड़ाई याक बेवा कि बेज्जती कइकै घरते निकारै कि है हम चहित है मेहेरुअन कि ताकत ते यह लड़ाई जीती जाय । द्याखौ आँगनवाड़ी वाली सब बहिनी अकट्ठा हुइ गयी हैं । बच्चा सुमेरपुर मा याकै ठाकुर रामबरन सिंह पत्रकार हैं उनके तीर हियाँ कि खबरि पहुँचावैक है । उनका फोन नम्बर हमरे तीर नही है ।'‘ठीक है अम्मा,या द्याखौ फटफटिया फटाफट आधे घंटा मा सुमेरपुर पहुँचि जाबै ठाकुर रामबरन सिंह का घरु औ उनके अखबार क्यार दफतर सबु जानिति है । हिंयाँ कि सबियों खबरि हम पहुँचाय द्याब,उनते फोन पर तुमारि बातौ कराय द्याबै ।''बात कराओ,बसि हिंया कि खबरि उन तक पहुँचि जाय'ठीक है अम्मा । बसि एक घंटे मा सब हुइ जायी । दुनहू कुंता फूफू ते टीका लगवाय के चलेगे । देबी दल अकट्ठा हुइगा रहै । सिवपरसाद होस मा आओ । चन्दावती ते ना टकराओ । यहै नारा बार बार मेहेरुआ दोहरावै लागीं ।
