‘ का पता यहे तना कोई रस्ता बनि जाय । दवाई के पैसा जमा कै दीन है ,काल्हि दवाई लइ जाबै जहाँ अतनी दवाई पहिले के चुके हो,तो यही देखि लेव ।'' तुम्हरे मन का भरम है कुछ होय वाला नही है । हम तौ सिवपरसादैक अपन औलादि मानि लीन है । तुमते का कहति आय ?‘ बाबवा कहति है कोई औरे ते नियोग कै लेव तो सर्तिया संतान हुइ जाई‘नियोग का आय ?”'कहति है जैसे महाभारत मा सब कौरव-पाण्डव नियोग ते पैदा भे रहैं । वहे तना तुमहू कै सकती हौ ।''तुम हमका बतायेव नही चलौ अबही सारे के हाँथ पाँय तोरि देई ।'‘ अपनि पहेलवानी अपने काबू मा राखौ । बसि अब घरै चलौ । यहिमा गलत का कहति है ?‘अपने मरद होते भये ?’‘मरद मा कौनिव कमी होय तबही तो या तरकीब बनाई गै है ,लेकिन तुम चिंता न करौ अतनी जल्दी हम नियोग करै नही जाय रहेन ।' ' अब तुम काल्हि दवाई ले अकेले न आयेव ,हमहू साथै अइबे ।'‘ हम पर यकीन न हौते तो हम अपनि जिन्दगी तुमका सौपि देइति ? लेकिन ई बाबा पर यकीन नही है । ससुरऊ मुराही करैं तो इनका दहिचोदऊ का अघाय के कूटि देई '' चलौ काल्हि द्याखा जायी ,मुला हम अबहीं हार न मनिबै । बाबा ते मिलिकै कुछ तो उम्मीद जागी है कुछ न होई तो नियोग वाली तरकीब ते औलादि क सुख मिलि जायी ।'यह बात सुनिकै हनुमान बेकाबू हुइगे कहेनि -'दुबारा नाव न लीन्हेव -नियोग क्यार ई सार लरबहे बाबा हरामी होति हैं । इनके अपन तो घर बार होति नही,दुसरेन के घर मा झाँका करति हैं ।'' तुम चहै जउनु कहौ लेकिन यही तना ई बाबा दुसरेन के घर मा कबहूँ कबहूँ खुसी क्यार बीज बोय जाति हैं ।'‘ यू सब पाप है चन्दावती '' पाप पुन्य बँभनन कि किताबन म होति है । जिन्दगी म जउनु नीक लागै तउनु करैक चही । तुमका एतराज न होय तो हम नियोग वाला रस्ता अपनावा चहित है । सोचि बिचारि लेव । हमका अपनी द्याँह पर हकु है कि नही । आखिर हमका
