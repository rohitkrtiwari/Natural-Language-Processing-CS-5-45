चन्दावती कि निकासी
चन्दावती के कमरे क्यार केवाँड़ा कउनौ पीटति रहै । चन्दावती कि आँखि खुली तो गारिन ते स्वागत भवा । सुर्ज देउता निकरि आये रहैं । ‘ बाहेर निकर कलमुही । हनुमान दादा क खाय गै निरबंसी निपूती मनहूस - निकर बाहेर । ' चन्दावती भीतर ते पूछेसि ‘ यू को आय ? ' बाहरे निकर कुलच्छ्नी , ' चन्दावती केवाँड़ा खोलेसि तो देखिस कि हुआं सामने सिवपरसाद खड़ा है - ‘ का भवा बच्चा? काहे चिल्लाय रहे हौ ? ” ' चिल्लाय नहीं रहेन , तुमका बताय रहेन हैं कि अब सुबेर हुइगा मार घर खाली करौ । ' ‘ तुम्हार घर कैसे हुइगा ? तुमरे नाव कब लिखा गवा ? अबही घर के बड़े जिन्दा हैं । बोलाओ अपने बाप क बोलाओ , फूलमती क बोलाओ तनी उनते बात करबै । ' छोटकउनू अब आगे बढ़ि आये रहै । कहेनि ‘ भउजी , काल्हि तुमका समझाये रहन हम जादा नौटंकी नहीं कीन चहित ।  अब जब हनुमान दादा नहीं रहे तो तुम्हार हियाँ रहना ठीक नहीं । ' ‘ जिनके अदमी मरि जाति है , तो का उइ मेहेरुअन का घर ते खेदि दीन जाति है । अइस कृउनि रीति है ? ” ' तुम हनुमान दादा कि रखैल रही , अब जब वुइ नहीं रहे तो हमार तुम्हार रिस्ता
