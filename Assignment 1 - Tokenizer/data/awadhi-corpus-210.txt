सब ते बड़ा सचु
भुख सेने अन्नदा केरी आतैं कुड़बुड़ाय रही रहैं । 
समुहें रसोइयां मां बूढ़ि महराजिन सान्ता नरम-गरम रोटी सेंकि-सेंकि कै देसी घी लगाय कै रक्खति जाय रही रहै । रोटिन केरी सोंधी महक भूखी अन्नदा केरे दिमाग पर भारी परि रही रहै । अन्नदा कालिह सेने भूखी रहै । घरे मां खाय के लिए कुछू नाय रहै। काल्हिन पगार पायेसि रहै सोचिसि महीना भरेक रासन यकदम्मै लैके रखि देहै , जेहिसे खायकै लिये टोटा नाय रहै । जेहि घरे मां अन्नदा काम करति रही नाय रहै। घर कै मालिक तहसील मां बड़का बाबू रहै। एक महराजिन एक कहारिन और बरतन झाड़ पोंछा के लिए अन्नदा रहिबै कीन्ही। जिनगी केर गाड़ी कैसेव घिसिटि घिसिटि कै चलि रही रहै। एक दिन दारु पीकै परसादी आय धमका । परसादी अन्नदा केर आदमी रहै । पता नाय कौन गुन देखिकै माय-बाप दस बरस केरी अन्नदा कइहां परसादी सेने बियाहि दिहिन ?