दादा होत तो यह बात न होतै । वुइ तौ सरगै चलेगे ,हिंयाँ नरकु भुगतैक बिचारी चन्दावती कइहाँ छोड़िगे । कुछ मेहेरुआ चन्दावती के पास आय के वहिते पूछै लागीं । कुंता फूफू तो बेवा रहैं पूछेनि -‘ का भवा चन्दा ?'चन्दावती फूटि -फूटि रोवै लागीं । कुंता वहिका छाती ते लगाय लीन्हेनि । फिर समझावै लागीं -‘ चुपाय रहौ ? आखिर । भवा का ? कथा " चन्दावती बतायेसि 'का बतायी ,आजु हमका सिवपरसाद घरते बाहेर खेदि दिहिस ।'' का बात भइ ?''कहति है ,दादा नहीं रहे ,तो अब तुम्हार हमरे घरमा कौन काम ? तुम उनकी रखैल रहौ । अब हमार घर पवित्र करौ ।'चन्दावती अँचरे ते अपन आँसू पोंछिके कहेसि । अरे तुम काहे सिवपरसाद कि बातन मा आय गयिव । लँउडे लपारिन ते का बात करती हौ ? छोटकउनू ते बात करौ । हम बात करबै । तुम चिंता न करौ । अब पंचाइती राज है । कौनौ जमींदारी नहीं  है। बहिनी मायावती -क राज है । जो मुराही करी तिहिके डंडा चढ़ाय दीन जायी ।' का बतायी फूफू ,यू सब छोटकउनू के कहे ते हुइ रहा है ।'' छोटकउनू के कहे ते हुइ रहा है तो '‘हाँ फूफू ।' तो फिर का हुइगा ,चिंता न करौ छोटकउनू होय चहै बड़कउनू अब थाने मा सबके चूतर कूटि दीन जइहैं । वुइ जमाने चलेगे जब मेहेरिया इस्तेमाल कइके छोड़ि दीनी जाती रहैं । अबहीं तुम हमरे साथ चलौ ।' कुंता सब तमासा द्याखै वालेन क फटकारेसि'हिया मेला लगाये ठाढ़ हौ सब जने बोलाओ कउनौ वुइ ट्वाला ते परधान क बोलाय के लाव ।' यही बीच मा कउनौ तेलिन ट्वाला मा खबरि कै दीन्हेसि रहै तो संकर लाठी लइकै आय गवा । रजाना हँसिया लीन्हे संकर के साथै रहै । वहिके साथ तेलिन ट्वाला के कुछ और मनई रहैं । संकर पूछेसि -' का भवा , चन्दा ?’ भैया , हमका बेघर कै दीन गवा , काल्हि उनकी तेरही रहै,आजु हमारि निकासी हुइगै ।'‘ अइसे कैसे,घर ते निकारि दीन्हेनि । छोटकउनू महराज ,बाहेर निकरौ ’' रहै देव भैयनि ,अब थोरी जिन्दगी बची है,कहूँ कटि जायी ?'चन्दावती अपने
