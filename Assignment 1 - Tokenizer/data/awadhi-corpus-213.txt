कि नेता जी दलित केरा साथ जरूर देहै। आजौ ऊ सुबह से भूखा पियासा लड़की का लिहे नेताजी के बंगले पर धरना दिहे बैठे रहै। स्वजातीय विधायक है और को सुनिहै ? घंटेन बाद जब लड़की केरा बोलावा आवा, तौ ऊ का बहुत ढ़ाढस बंधा। आजु दूध का दूध और पानी का पानी होयके रही। दलितन की सरकार है, नियाव जरूर मिली। घंटेन इन्तजार करैक बाद जब उड़ी-उड़ी रंगत और अस्त व्यस्त कपड़न मां लड़की सून-सून आंखिन से चारिउ ओर गूंगेन की तरह दखत बाहर आयी तौ बाप पर मानौ बिजुरी गिरि गै। लड़की केरी इज्जति हियौं लुटिगै रहै। वहे राति लड़की अपने दुपट्टा से फाँसी लगायके मरिगै। वौ वहै नीम के बिरवा मां लटकी मिली जेहिका ऊ का बाप लगाइस रहै। सहर मां दलित स्वाभिमान केरी विराट, रैली मां नेताजी की हुंकार रहै अब वक्त हमारा है। अगड़ी जातियों के जुल्मों-सितम नहीं सहेंगे। उठकर दिखा दो, दलितों का स्वाभिमान क्या है ? इंकलाब जिन्दाबाद। दलित एकता जिन्दाबाद। पीछे जरीदार साड़ी और हीरे के जेवरन मां लदी फंदी उनकी घरैतिन पंखा धीमा चलै की सिकायत कै रही रहै। सामने धूप मां दूर-दूर से आयी गरीब जनता की अखिन मां रंगीन सपना लहराय रहे रहैं और हमका लिखी- सवर्ण ठहरेन - आरोप लगि जाइ-तौ बस।