-अपने घर का सब सिजरा हम तुम का काहे बताई? कहूं डकैती परि जाय तौ?
अब हेडमास्टर प्यारे लाल तिवारी का कहैं? अपने भाग्य का कोसै कै अलावा कोई चारा है? भगवान मूर्खन से कबहूँ भेंट ना करावै। हम लोगन केर काम है कि मूरखन जाहिलन से जरूर परी। अध्यापक के जीवन मां एक से एक घटनाएं हुआ करती हैं। अब हीं एक सहायक अध्यापक जी की शादी कराय के लौटे हन। शादी का रहै? जानौ हमार बरबादी और खाना-खराबी की दास्तान रहै। भगवान कोई पर नराज होत है,तबहीं हेडमास्टर बनावत हैं। अब हेडमास्टरी करत होइगे है पैंतिस साल। हमार उमिर साठ हुइ रही है। रिटायर मेंट आवै जानौ। अब सरीरौ साथ नाय देत है। ई बुढ़ापा मां कहां दौरे-दौरे घूमी। कइनिउ शादी बरात होत है तो लड़िकन का भेजि देइत है। अबकी अइस मुश्किल मां फंसेन कि का बताई? भवा यूकि हमरे स्कूल मां,एक नये मास्टर की पोस्टिंग भई रहै। अहीर बिरादरी का रहै। कुंवारा रहै। नौकरी लागि गै है तौ शादी वाले अइबै करिहै। सुबह एक पार्टी आवै तो दोपहर मां दूसर पार्टी हाजिर। संझा का तीसर आयगै। अब स्कूल मां पढ़ाई लिखाई बंद होइगै। देखुवा आवैं। मास्टर लोग चकल्लस सुरु कै दें। चांद पर बचे दुइचार बार न देखिके शादी और दुलहन पसंद करै के नुस्खा अपने बदबूदार दांत निपोरि निपोरि के वहिका दुखिया का ट्रेनिंग देना सुरु कै देयं। अब हम ठहरेन हेडमास्टर। मास्टर के गार्जियन। सबका चाय नास्ता कराई। मास्टर कोई का पुटठे पर हाथ ना रक्खै देय। सबका अपने बप्पा के पास जायकी सलाह देय,जी के पास दहेज केरी सुना बहुत लम्बी चौडी लिस्ट रहै। होत करत साल भर होइगा। भाई लोग मिलिकै वहिका बियाह तै कराय दिहिन। हमहूिं खुश भयेन कि चलौ जान छूटी। अब तौ देखुवा ना अइहैं। अब भावी वर केरा घर रहै स्कूल से ढाई सौ किलोमीटर दूर तौ तिलक विलक मां कौनौ जाय ना पावा। स्टाफ केरा मामला रहै। तौ सब लोग मिलि के ई तै किहिन कि बरात करी जाई। हियां से डेढ़ सौ किलोमीटर दूर कन्या केरा गांव रहैं। हुवां जाय केर प्लान बना। हम बंद गले केरा वूलेन सूट सियायेन। बुढ़ापे मां सबै सौख जोर मारै लगत हैं। तौ लाल रंग की नई टोपी लायेन जौ सूट के कपड़ा से मैचिंग रहै और  दुसर खसियत यौ रहै कि हमार गंजा मूड़ बिल्कुल छिपि जात रहै। हमहू नौशा अस दिखायी परै लागेन। किराये केरी गाड़ी करी गै। मारुति-800 नीले रंग केरी बढ़िया कार। सजि बजि के सब लोग अपने सबसे बढ़िया लिबास,रुमाल,टाई वगैरा-वगैरा मां सेंट वेंट छिरकि कै तैयार भे। हम अपनी लाल टोपी सान सेने लगाय लिहेन। हमरी गंजी खोपड़ी पर जो चार छा बार बचे हैं,वय छिपिगे और मन मां भाव आयगा के हमार उमिर कुछ कम लागै लाग है। हमरे
