अँचरे मा अपन ऑसू पोंछि के कहेसि । संकर अपनी बहिनी कि या हालत देखि के लाठी ते छोटकउनू के घर के केवाँड़ा पीटे लाग । सिवपरसाद , छोटकउनू , फूलमती औ घर के सब छोट बड़े भीतस् चुपचाप बइठ रहे । संकर गुस्से मा रहै । वहु दरवाजा पीटति रहा । पहिले तो वहु छोटकउनू महराज कहिके आवाज दीन्हेसि जब कोई जवाब नही मिला तो वहु चौखटि पर अपन लट्ठ बजावै लाग ।  निकर ,सारे बाहेर निकर , मेहरा सारे । जीजा कि ऑखि बन्द भै तो हमरी चन्दा का बाहेर निकारि दीन्हेसि । बाहेर निकर गड़िहा सारे । खोल दरवाजा, का सुनाति नांई है ? का बहिर हुइ गयेव ? कि मेहेरुआ के पेटीकोट मा घुसि गयेव ।' संकर गुस्से मा यहे तना गरियावति जाति रहै औ अपनी लाठी ते छोटकउनू महराज के केवाँड़ा औ चोखटि पर देर तके लाठी बजावति रहा । धीरे धीरे पूरा गाँव हुआ अकट्ठा हुइगा रहे । बाँभन टोले के मिसिर महराज औ तेवारी महराज सब दूरि ते तमासा द्याखति रहे । रजाना बहुत गुस्से मा रहै पहिले तो चन्दावती ते पूछेसि ‘का भवा चन्दा ?” चन्दावती अपनि सब बिथा सुनायेनि । बसि फिर वा गुस्से मा अपने हँसिया ते वहे तीर लाग केला क्यार बिरवा काटे लागि । ‘हरियर बिरवा न काटी भउजी ।'‘ ई हरी भरी जिन्दगी काटि फैकें हम इनका बिरवा न काटी ?” जब तक चन्दावती वहिका समझावै तब तक वा केला काटि के गिराय दीन्हेसि रहै। अबहीं वा रुकी न रहै वहिका कुछ सुझान नहीं तो वा नांद पर बँधी भैंइसिया कि पगही काटि दीन्हेसि । भइसिया भीड़ देखि के बिचुकि गय। कौनी वहिका हुआँ ते टहकारि दीन्हेसि तो वा ख्यात वार निकरि गय । रजाना गुस्सा मा यकदम पगलाय गइ । अब वहिका सब पकरि लीन्हेनि रहै । वा दुआरे परे तखत पर हँसिया पटकि के चिल्लाय लागि‘निकर सिवपरसदवा , निकर, जौने हाथे ते हमरी चन्दा का बाहेर कीन्हेसि है वहु हाथ काटि के दम ल्याब, निकर सारे गड़िहा निकर असली मर्द है तो निकर । 'हुइगे रहे। सबकी अलग खुसुर फुसुर चालू हुइगे रहै । गनीमियाँ कहेनि  ‘सकटू भाई, यू अच्छा नहीं भवा ।' सकटू मुस्क्यान कहेनि
