काहे नही,हमहे तौ फैसला कीन रहै।'
‘काहे क्यार फैसला?'अरे कइयौ महिना चोरी-चोरी या मोहब्बति चलति रही। जब बँभन टीले मा जादा सुगबुगाहट होय लागि तौ याक दिन छोटकउनू महराज हमरे तीर आये,कहेनि-'दादा अब तुमहे कुछु करौ,अब पानी नाक ते ऊपर आय गवा है।'
हम पूछेन--'का भवा?'
'तुमते का छिपा है सरपंच दादा,तबहूँ हम सरपंच रहन-दद्दू तेलिनिया चन्दो पर फिदा हैं-हमार जाति-बिरादरी मा इज्जति बिगरि चुकी है,अब तौ घरु औ खेती बँटै की बेरिया अन्य गइ है-अब तुमहे बचाय सकति हौ दादा।...हम पंचाइति कीन चहित है।'
'छोटकउनू तुम का चहति हौ यू तो बताओ''दादा हम चहित है कि हमरे परिवार पर उनकी मोहब्बति क्यार बेजा असर न परै। खेती न बँटै-दद्दू के आगे पीछे तो कोऊ है नही। कहूँ तेलिनिया के चक्कर मा हमार घरु,खेतु सबै कुछु बँटि न जाय।'
‘ठीक कहति हौ,कोसिस कीन जाई कि यह नौबति न आवै।'
फिरि का भवा? फिरि हमहे फैसला कीन रहैं कि हनुमान औ चन्दावती बिहाव कइकै यही घर मा रहैं। चन्दावती के घरवाले चहति रहैं कि हनुमान दादा औ चन्दावती अलग उनके ट्वाला मा रहैं। बँभनन ट्वाला के कुछ खबीसौ यहै चहति रहैं कि इनका बँटवारा होय तो इनकी ताकत कम हुइ जाय। हम यू सबु देखि कै मौके के हिसाब ते सही फैसला कीन रहै कि हनुमान औ चन्दावती बिहाव कइकै याकै साथ यही घर मा रइहै,बसि अपनि रोसइया अलग कइ ल्याहैं। छोटकउनू या उनके लरिका मेहेरुआ का कउनौ एतराज न होय-क चही,एतराज होई तो घरु बँटी,घरु बँटी तो फिरि खेतिउ बँट सकति है। हालांकि हनुमान के पिता जी पहिलेहे खेती दुनहू भाइन के नाव करायगे रहैं कि दुनहू बादिमा झगड़ा न करैं। हनुमान औ छोटकउनू दुनहू जने तब यहु फैसला मानि गे रहैं। बँभनटोला वाले बहुत दिन तके इनते नाराज रहे खास कइकै ई बियाहे ते। जवारेि के बँभनन-म अबहिउ इनके खानदान की कउनौ इज्जति नही है। पइसा है,रुतबा है तबहूँ बीस बिसुआ वाले बँभनन के घर ते इनकी नातेदारी नही हुइ पायीं। अब तौ बात पुरानि हुइगै।
सकटू इसारा कीन्हेनि कि द्याखौ मान्य खाय भे हैं। यही बिच्चा मा छोटकउनू महाराज रामफल दादा के तीर आयके कहेनि-चलौ भोजन कइ लेव। चलौ