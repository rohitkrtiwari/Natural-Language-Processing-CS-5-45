चौथा खम्भा
दावत केर इंतिजाम शानदार रहै। तरह-तरह गोश्त केरी कबाब,मुर्गमुसल्लम,पनीर,टिक्का,टमाटर,गोश्त फिशकरी,तन्दूरी चिकन और तरह-तरह केरी देसी और बिदेसी दारु। सिगरेट केरा धुंआ उड़ावत भये प्रफुल्लित चेहरा। पियै वाले भी सुरूर मां और पियावै वाले भी टुन्न। दूनौ पक्ष कौनो कोर कसर छोड़ा ना चाहत रहै। स्थानीय पत्रकारन केरा झुण्ड खाना पर चील आइस टूटि परा। आरकेस्ट्रा केरी धुन पर एक बारबाला बहुत कम कपड़न मां थिरकि रही रहै। लोगन केरी दिलचस्पी पहिने कपड़न के बनिस्बत उनके नीचे छुपे अंगन मां जादा रहै। हर पत्रकार मगन रहै। गांधी छाप नोटन की मोटी गड्डी हर एक के कोट की अन्दरुनी पाकिट मां पहुंच चुकी रहै। वहिकी गरमी उनके चेहरन पर झलकि रही रहै। दावत स्थानीय नेता जी के छोटके भाई की तरफ से रहै। किस्सा कोतह यू कि नेता जी की कइ बोलैरो जीपै अवैध रूप से सवारी ढ़ोवै का धंधा करती रहैं।