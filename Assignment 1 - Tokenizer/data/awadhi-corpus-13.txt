रहैं । परसादी रधिया केरि खोज खबर लेति भये कुंता के घर पहुँच गवा । ' आओ परसादी भैया तुम तो नीक अदमी ही लेकिन तुमारि मेहेरुआ बहुत गलत मनई के साथ है । कहाँ तक वहिका बचैहो ?” ‘ का करी फ्फू वहिके सब करम हम जानिति है । औलादि नहीं भै तो वा ऐसी बात बतायेसि ।  रधिया ते परसादी केरि मुलाकाति करवायेसि । परसादी रधिया ते पूछेसि -‘ बताय दे अब मीरा कहाँ है ?” ' या बुढ़िया हमको बाँधे है , तुम यहिकी मदति कीन चहति हो ?” ‘तो अउर का या जवान है ? हम पहिलेहे ईका बहुत कुछ बताय चुकेन है । अब मीरा कहाँ है या बात हम का जानी ? ” ‘ चुपाय जा छुतेहर ।' कुंता परसादी का समझायेसि कि द्याखी सिवपरसाद ते कहि देव अगर मीरा मंत्री जी के सामने मंच पर आय जायी तो सिवपरसाद जउनु चहति है वहै । होई । अगर जो कहूँ मीरा मंत्री के आवै । ते पहिले न आयी या वहिका कोई तकलीफ भइ तो सिबपरसाद कि खैर नहीं-काहे ते रधिया याक सबूत कि तना हमरे तीर है । तुम चिंता न करी हम रधिया क्यार पूरा ध्यान रखिबै । परसादी फिर कहेसि ‘बताय दे रधिया , नहीं तो पुलिस वाले जब डंडा चलइहैं तब उनते सब बतावैक परी । वुइ कउनि दसा बनइहैं यू तुम नहीं जनती हो । तब न सिवपरसाद बचाय पायी न परधान बचाय पइहैं औी न हम बचाय पइबै ।' अतना कहि के परसादी चला गवा ।  रधिया रोवै लागि । यही बीच मा सब कैती सोर मचिगा कि मंत्री आये , मंत्री आये, निरहूजी आयगे ।  कुंता कहेनि -अबही तो नौ बजा है - देबीदल वाली मेहेरुआ अब सिथिल हुइ गयी रहैं ।  राति भरि गावै बजावै के बादि अब सुबेरे सबै मेहेरुआ अपने घरे गयी रहैं कि थोरी देर घर का काम देखि ले फिर सबका ग्यारह बजे मंत्री केरी सभा मा दल के साथ पहुँचना रहै ।  क कुंता कि बाहेर वाली कोठरिया मा चन्दावती औ कुंता बैठी रहैं कि यही बेरिया यकबक नमालुम कहाँ ते दुइ बुक ओढ़े मेहेरुआ कमरा मा घुसीं ।  जबतक कुंता उनते पूछे तब तक वुइ दूनी कुंता औ चन्दावती कि छाती पर रमपुरिया छूरा धरि दीन्हेनि रहै ।  दुनहू तीर याकै तना के बड़कए छूरा रहैं ।  पहिले वुइ कुंता औ चन्दावती दुनहू
