धरित है ,द्याखा जाई कुछ नई बात होय तो बताय दीन्हेव ।' फोन खतम भवा तो सिवपरसाद बतायेसि 'बाबू ,बिनोद के घर मा अपनि मीटिंग सुरु होय वाली है ,चलौ '' बाहेर सबके सामने निकरना ठीक नहीं है बिनोद के घर तक कइसे चलिहो ?'‘ अपन जीना चढ़िकै उनकी छति पर हुइकै उनके घर मा सीधे पहुँचि जाबै ।'बँभनन ठकुरन के अलावा दुसरी बिरादरी के अदमिन के नाम पर खाली सकटू वुइ मीटिंग मा रहैं । चन्दावती के धरने क्यार आज दुसरा दिन रहै । सिवपरसाद औ छोटकउनू कि हालत खस्ता रहै । बिनोद कहेसि ‘का चहति हौ चाचा ?, धीरे ते तेलिनिया का लुढ़काय देतिउ '‘ यू अतना आसान नहीं है ।'' तुम हुकुम करौ,बसि '‘ नाहीं बच्चा ,यहि जोजना मा हमार पूरा ट्वाला स्वाहा हुइ जाई । अब सूदन क राज चल रहा है ,जहाँ द्याखौ सब जगह ऊँची कुरसिन पर सूद साखा बइठ हैं । पहिरै लाग हैं ,तमाम अपने नाव के आगे सिंह या फिर सास्त्री लिखै लाग हैं ,वैसी कोटे क्यार फायदा चही औ दुसरी तरफ समाज मा बँभनन ठकुरन वाला सनमान चही । यू ठीक नहीं है '‘ तो का हाँथ जोरे ते वा तेलिनिया अपन हकु छोड़के हरद्वार चली जाई ?'‘ ऐसे तो न जाई ,अब तुमहे सब जने बताओ-का कीन जाय ?"‘ जान ते न मारौ तो वहिका डेरवाय धमकाय के काम निकारौ ।' सकटू बोले - ‘भइया,वा डेराय वाली नहीं है । वहिके तीर मेहेरुअन कि फौज तयार हुइगै है -याक वा रॉण कुंता ,दूसरि संकर कि मेहेरुआ औ वहिकी बिटेवा सब न मालुम कहाँ ते चालिस पचास मेहेरुअन क अकट्ठा कै लीन्हेनि है ।'बिनोद कहेसि -‘बिना वहि तेलिनिया का लुढ़काये काम न बनी । बसि वहिका लुढ़कावै कि जतन कीन जाय कि कउनौ हादिसा बनि जाय,हत्या न बनै ।'सिवपरसाद पूछेसि -'का मतलब दहू ?'‘ मतलब कउनौ मोटरसाइकिल या फिर टक्टर ते '‘ समझि गयेन , यहि तना कि तरकीब जादा ठीक रही । हादसा हुइ जाई तो थोरे दिन मा सब रफा-दफा हुइ जाई । यहौ काम बहुत कायदे ते कीन जाई। कोई
